Birim Kısaltmaları
==================

Birim kısaltması kanonik formda her biri (Türkçe karakter olabilen) büyük
harflerle yazılmış ve tire ile ayrılmış tekil veya birleşik Türkçe kelimelerden
oluşan bir kelime öbeğidir.  Ör.

        BİLGİSAYAR-PR

Kısaltmalarda izin verilen karakter aralığı:

- Başta: `ABCÇDEFGHIİJKLMNOÖPRSŞTUÜVYZ` (Türkçe harfler)
- Ortada: `ABCÇDEFGHIİJKLMNOÖPRSŞTUÜVYZ0123456789-` (Türkçe harfler + rakamlar +
  tire)
- Sonda: `ABCÇDEFGHIİJKLMNOÖPRSŞTUÜVYZ0123456789` (Türkçe harfler + rakamlar)

(Özel olarak tire dışında `.,;:_` gibi noktalama işaretlerine izin verilmediğine
dikkat edin.)

Kısaltma aşağıdaki tüm durumlarda daima tekil olmalıdır.

1. Küçük/büyük harf değişimine duyarsız

   Ör. `BİLGİSAYAR-PR` kanonik formu `bilgisayar-pr` veya `Bilgisayar-pR` ile
   eşdeğerdir

2. Türkçe/ASCII eşlenik harf değişimine (ör. `Ş` yerine `S`) duyarsız

   Ör. `BİLGİSAYAR` kanonik formu `BILGISAYAR` ile eşdeğerdir

3. Tirelerin kaldırılmasına duyarsız

   Ör. `BİLGİSAYAR-PR` kanonik formu `BİLGİSAYARPR` ile eşdeğerdir

Kurallar
--------

- Türkçe karakterler daima korunur

  + Doğru:  BİLGİSAYAR
  + Yanlış: BILGISAYAR

  Örnekteki iki kelime aynı kısaltmaya karşı düşmektedir (bk. tekillik şartları)

- Fakülte adları şunlar olmalıdır

  | Fakülte                         | Kısaltma       |
  |:--------------------------------|:---------------|
  | Ali Fuat Başgil Hukuk           | HUKUK          |
  | İşletme                         | İŞLETME        |
  | Diş Hekimliği                   | DİŞ            |
  | Eğitim                          | EĞİTİM         |
  | Fen Edebiyat                    | FEN            |
  | Güzel Sanatlar                  | GÜZELSANATLAR  |
  | Mühendislik                     | MÜHENDİSLİK    |
  | Mimarlık                        | MİMARLIK       |
  | Sağlık Bilimleri                | SAĞLIK         |
  | Tıp                             | TIP            |
  | Turizm                          | TURİZM         |
  | Veteriner                       | VETERİNER      |
  | Yaşar Doğu Spor Bilimleri       | SPOR           |
  | Ziraat                          | ZİRAAT         |
  | İktisadi ve İdari Bilimler      | İKTİSAT        |
  | İlahiyat                        | İLAHİYAT       |
  | İletişim                        | İLETİŞİM       |

- Enstitü adları şunlar olmalıdır

  | Ensititü                        | Kısaltma       |
  |:--------------------------------|:---------------|
  | Fen Bilimleri                   | FEN-BİLİM      |
  | Sosyal Bilimler                 | SOSYAL-BİLİM   |
  | Sağlık Bilimleri                | SAĞLIK-BİLİM   |
  | Eğitim Bilimleri                | EĞİTİM-BİLİM   |
  | Güzel Sanatlar                  | GÜZEL-SANAT    |


- Konservatuvar adları şunlar olmalıdır

  | Konservatuvar                   | Kısaltma       |
  |:--------------------------------|:---------------|
  | Devlet Konservatuvarı           | KONSERVATUVAR  |

- Yerleşke adları şunlar olmalıdır

  | Yerleşke                        | Kısaltma       |
  |:--------------------------------|:---------------|
  | Bafra                           | BAFRA          |
  | Alaçam                          | ALAÇAM         |
  | Terme                           | TERME          |
  | Vezirköprü                      | VEZİRKÖPRÜ     |
  | Ballıca                         | BALLICA        |
  | Çarşamba                        | ÇARŞAMBA       |
  | Havza                           | HAVZA          |

- Bölüm adları artık kelimeler çıkarıldıktan sonra (ör. "X Mühendisliği"nde
  sadece "X" dikkate alınır)  tek kelime kalıyorsa kısaltılmadan yazılır

  + Doğru:  BİLGİSAYAR
  + Yanlış: BİL

- Bölüm adları artık kelimeler çıkarıldıktan sonra birden fazla kelime kalıyorsa
  uygun bir kısaltma tekniğiyle (bk. "Kısaltma Teknikleri") kısaltılır

  Ör. "Bilgisayar Öğretimi Teknolojileri Eğitimi" için BÖTE

- Bölüm adları **çakışma yoksa** daima birinci seviyede ön eksiz yazılır

  + Doğru:  BİLGİSAYAR
  + Yanlış: MÜHENDİSLİK-BİLGİSAYAR

- Aynı seviyede yazıldığında ortaya çıkan çakışmalar özel kurallar oluşturularak
  çözülür.

  Ör. Çakışan birim adlarından bir tanesi ön eksiz yazılır, diğerleri üst birim
  adıyla ön eklenir.  "Kimya Mühendisliği Bölümü" için KİMYA, "Fen Edebiyat
  Fakültesi Kimya Bölümü" için "FEN-KİMYA"

- Birim, merkez yerleşke dışında ise yerleşke adlarıyla ön eklenir

- Meslek Yüksek Okullarına ait birimler daima MYO ile ön eklenir

- Lisans/Önlisans programları, Ana bilim/sanat dalları ve Lisansüstü programları
  ilgili bölüm adına eklenen standart son eklerle yazılır

  Ör. BİLGİSAYAR-ABD, BİLGİSAYAR-PR

- Aynı programın farklı türevlerinde aşağıdaki son ekler kullanılır

  + Uzaktan Eğitim için `U`
  + İkinci öğretim için `2`

### Kısaltma Teknikleri

Kısaltma üretmenin kaçınılmaz olduğu durumlarda aşağıdaki teknikleri kullanın

- Mümkünse daima "Standart Kısaltmalar"ı kullanın

- İlgili meslek dalında yaygın bir kısaltma arayın ve varsa onu tercih edin

  Ör. "Psikolojik Danışmanlık ve Rehberlik" için  PDR

- Kelimeler birbirinden bağımsız veya çok sayıda ise sadece ilk harfleri alarak
  kısaltabilirsiniz

  Ör. "Bilgisayar Öğretimi Teknolojileri Eğitimi" için BÖTE

- Her bir kelimenin (bir araya getirildiğinde kolayca telaffuz edilebilen) ilk
  bir kaç harfini alabilirsiniz

  Ör. "Genel Sekreterlik" için GENSEK

### Standart Kısaltmalar


#### İdari birimler

| Kelime                          | Kısaltma    |
|:--------------------------------|:------------|
| Kurulu                          | KUR         |
| Komisyonu                       | KOM         |
| Sekreterliği                    | SEK         |
| Dekanliği                       | DEK         |
| Bölüm Başkanliği                | BŞK         |
| Şube                            | ŞB          |
| Daire Başkanliği                | DB          |
| Müdürlüğü                       | MD          |

#### Son ekler

| Kelime                          | Kısaltma    |
|:--------------------------------|:------------|
| Ana Bilim Dalı                  | ABD         |
| Ana Sanat Dalı                  | ASD         |
| Lisans/Önlisans Programı        | PR          |
| Yüksek Lisans Programı (Tezli)  | YL          |
| Yüksek Lisans Programı (Tezsiz) | YZ          |
| Doktora Programı                | DR          |

#### Bitişler (son ek değil)

| Kelime                          | Kısaltma    |
|:--------------------------------|:------------|
| Araştırma Uygulama Merkezi      | AUM         |
| Uygulama Merkezi                | UM          |
| Araştırma Merkezi               | AM          |

#### Kelimeler

| Kelime                          | Kısaltma    |
|:--------------------------------|:------------|
| Teknoloji                       | TEKNO       |
| Teknik                          | TEK         |
| Mekanik                         | MEKA        |
| Biyoloji/Biyolojik              | BİYO        |
