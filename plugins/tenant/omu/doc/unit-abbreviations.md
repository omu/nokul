---
author: Recai Oktaş
---

Birim Kısaltmaları
==================

Birim kısaltması kanonik formda her biri (Türkçe karakter olabilen) büyük
harflerle yazılmış ve tire ile ayrılmış tekil veya birleşik Türkçe kelimelerden
oluşan bir kelime öbeğidir.  Ör.

        BİLGİSAYAR-PR

Kısaltmalarda izin verilen karakter aralığı:

- Başta: `ABCÇDEFGHIİJKLMNOÖPRSŞTUÜVYZ` (Türkçe harfler)
- Ortada: `ABCÇDEFGHIİJKLMNOÖPRSŞTUÜVYZ0123456789-` (Türkçe harfler + rakamlar +
  tire)
- Sonda: `ABCÇDEFGHIİJKLMNOÖPRSŞTUÜVYZ0123456789` (Türkçe harfler + rakamlar)

(Özel olarak tire dışında `.,;:_` gibi noktalama işaretlerine izin verilmediğine
dikkat edin.)

Kısaltma aşağıdaki tüm durumlarda daima tekil olmalıdır.

1. Küçük/büyük harf değişimine duyarsız

   Ör. `BİLGİSAYAR-PR` kanonik formu `bilgisayar-pr` veya `Bilgisayar-pR` ile
   eşdeğerdir

2. Türkçe/ASCII eşlenik harf değişimine (ör. `Ş` yerine `S`) duyarsız

   Ör. `BİLGİSAYAR` kanonik formu `BILGISAYAR` ile eşdeğerdir

3. Tirelerin kaldırılmasına duyarsız

   Ör. `BİLGİSAYAR-PR` kanonik formu `BİLGİSAYARPR` ile eşdeğerdir

Kurallar
--------

- Türkçe karakterler daima korunur

  Ör. "BILGISAYAR" yerine "BİLGİSAYAR"

  Örnekteki iki kelime aynı kısaltmaya karşı düşmektedir (bk. tekillik şartları)

- Artık kelimeler çıkarıldıktan sonra (ör. "X Mühendisliği"nde sadece "X"
  dikkate alınır) kısaltmaya konu tek kelime kalıyor ve bu kelime aşırı uzun
  değilse (örneğin 12 harfi geçmiyor) kısaltılmadan yazılır

  Ör. "BİL" yerine "BİLGİSAYAR"

- Birim adı artık kelimeler çıkarıldıktan sonra birden fazla kelime kalıyorsa
  uygun bir kısaltma tekniğiyle (bk. "Kısaltma Teknikleri") kısaltılır

  Ör. "Bilgisayar Öğretimi Teknolojileri Eğitimi" için BÖTE

- Fakülte adları şunlar olmalıdır

  | Fakülte                         | Kısaltma       |
  |:--------------------------------|:---------------|
  | Ali Fuat Başgil Hukuk           | HUKUK          |
  | Diş Hekimliği                   | DİŞ            |
  | Eğitim                          | EĞİTİM         |
  | Fen Edebiyat                    | FEN            |
  | Güzel Sanatlar                  | GÜZELSANATLAR  |
  | İktisadi ve İdari Bilimler      | İKTİSAT        |
  | İlahiyat                        | İLAHİYAT       |
  | İletişim                        | İLETİŞİM       |
  | İnsan ve Toplum Bilimleri       | İNSAN          |
  | İşletme                         | İŞLETME        |
  | Mimarlık                        | MİMARLIK       |
  | Mühendislik                     | MÜHENDİSLİK    |
  | Sağlık Bilimleri                | SAĞLIK         |
  | Tıp                             | TIP            |
  | Turizm                          | TURİZM         |
  | Veteriner                       | VETERİNER      |
  | Yaşar Doğu Spor Bilimleri       | SPOR           |
  | Ziraat                          | ZİRAAT         |

- Enstitü adları şunlar olmalıdır

  | Ensititü                        | Kısaltma       |
  |:--------------------------------|:---------------|
  | Fen Bilimleri                   | FEN-BİLİM      |
  | Sosyal Bilimler                 | SOSYAL-BİLİM   |
  | Sağlık Bilimleri                | SAĞLIK-BİLİM   |
  | Eğitim Bilimleri                | EĞİTİM-BİLİM   |
  | Güzel Sanatlar                  | GÜZEL-SANAT    |

- Konservatuvar adları şunlar olmalıdır

  | Konservatuvar                   | Kısaltma       |
  |:--------------------------------|:---------------|
  | Devlet Konservatuvarı           | KONSERVATUVAR  |

- Meslek Yüksek Okulu adları şunlar olmalıdır

  | Okul                                         | Kısaltma         |
  |:------------------------------------------   |:-----------------|
  | Adalet Meslek Yüksek Okulu                   | ADALET-MYO       |
  | Alaçam Meslek Yüksek Okulu                   | ALAÇAM-MYO       |
  | Bafra Meslek Yüksek Okulu                    | BAFRA-MYO        |
  | Bafra Turizm Meslek Yüksek Okulu             | TURİZM-MYO       |
  | Ballıca Meslek Yüksek Okulu                  | BALLICA-MYO      |
  | Çarşamba Meslek Yüksek Okulu                 | ÇARŞAMBA-MYO     |
  | Çarşamba Ticaret Borsası Meslek Yüksek Okulu | TİCARET-MYO      |
  | Havza Meslek Yüksek Okulu                    | HAVZA-MYO        |
  | Sağlık Hizmetleri Meslek Yüksek Okulu        | SAĞLIK-MYO       |
  | Samsun Meslek Yüksek Okulu                   | SAMSUN-MYO       |
  | Terme Meslek Yüksek Okulu                    | TERME-MYO        |
  | Vezirköprü Meslek Yüksek Okulu               | VEZİRKÖPRÜ-MYO   |
  | Yeşilyurt Demir Çelik Meslek Yüksek Okulu    | YEŞİLYURT-MYO    |

- Aşağıdaki türde birimlerde belirtilen son ekler kullanılır

  | Birim                           | Son ek    |
  |:--------------------------------|:----------|
  | Ana Bilim/Sanat Dalı            | AD        |
  | Bilim Dalı                      | BD        |
  | Disiplinler arası Program       | DA        |
  | Doktora Programı                | DR        |
  | İkinci Öğretim Programı         | 2         |
  | Lisans/Önlisans Programı        | PR        |
  | Sanatta Yeterlilik              | SY        |
  | Uzaktan Eğitim Programı         | UZ        |
  | Yüksek Lisans Programı (Tezli)  | YL        |
  | Yüksek Lisans Programı (Tezsiz) | YZ        |

  Ör. Bilgisayar Mühendisliği lisans programı için "BİLGİSAYAR-PR"

- Lisans bölüm adları **çakışma yoksa** ön ek kullanılmadan yazılır

  Ör. "MÜHENDİSLİK-BİLGİSAYAR" yerine "BİLGİSAYAR"

- Ait olduğu birimle aynı isimdeki program adları **çakışma yoksa** ön ek
  kullanılmadan yazılır

  Ör. Bilgisayar Mühendisliği bölümüne ("BİLGİSAYAR") ait "Bilgisayar
  Mühendisliği Programı" için "BİLGİSAYAR-PR"

- Aşağıdaki türde birimlerde çakışma yoksa bile **daima** ön ek kullanılır

  + Meslek yüksek okulu birimleri ait olduğu Meslek Yüksek Okulu kısaltmasıyla
    ön eklenir

    Ör. "BAFRA-MYO-BİLGİSAYAR"

  + Ana bilim/sanat dalları (yalın halde yazıldığında anlam belirsizliği
    oluşabileceğinden) ait olduğu üst birimle ön eklenir

    Ör. "DONANIM-ABD" yerine "BİLGİSAYAR-DONANIM-ABD"

- Araştırma ve/veya Uygulama merkezlerinin kısaltılmasında (yaygın bir başka
  alternatif olmadığı sürece) ilk harfler esas alınır ve aşağıdaki bitişler
  tercih edilir

  | Kelime                          | Kısaltma    |
  |:--------------------------------|:------------|
  | Araştırma Merkezi               | AM          |
  | Araştırma Uygulama Merkezi      | AUM         |
  | Eğitim Merkezi                  | EM          |
  | Uygulama Merkezi                | UM          |

- İdari birimlerde aşağıdaki son ekler kullanılır

  | Kelime                          | Kısaltma    |
  |:--------------------------------|:------------|
  | Ana Bilim/Sanat Dalı Başkanlığı | ADB         |
  | Baş Hekimliği                   | BAŞHEK      |
  | Bölüm Başkanlığı                | BB          |
  | Daire Başkanlığı                | DB          |
  | Dekanlık                        | DEK         |
  | Disiplin Kurulu                 | DİSKUR      |
  | Etik Kurulu                     | ETİKUR      |
  | Fakülte/MYO/Enstitü Kurulu      | KUR         |
  | Komisyon                        | KOM         |
  | Koordinatörlük                  | KOR         |
  | Müdürlük                        | MD          |
  | Müşavirlik                      | MŞ          |
  | Sekreterlik                     | SEK         |
  | Şube Müdürlüğü                  | ŞB          |
  | Yönetim Kurulu                  | YÖNKUR      |

### Kısaltma Teknikleri

Kısaltma üretmenin kaçınılmaz olduğu durumlarda aşağıdaki teknikleri kullanın

- Mümkünse daima "Standart Kısaltmalar"ı kullanın

- İlgili meslek dalında yaygın bir kısaltma arayın ve varsa onu tercih edin

  Ör. "Psikolojik Danışmanlık ve Rehberlik" için  PDR

- Kelimeler birbirinden bağımsız veya çok sayıda ise sadece ilk harfleri alarak
  kısaltabilirsiniz

  Ör. "Bilgisayar Öğretimi Teknolojileri Eğitimi" için BÖTE

- Her bir kelimenin (bir araya getirildiğinde kolayca telaffuz edilebilen) ilk
  bir kaç harfini alabilirsiniz

  Ör. "Genel Sekreterlik" için GENSEK

### Kısaltma Dağarcığı

#### Kelimeler

| Kelime                          | Kısaltma    |
|:--------------------------------|:------------|
| Bilgi Teknolojileri             | BT          |
| Biyoloji/Biyolojik              | BİYO        |
| Matematik                       | MAT         |
| Mekanik                         | MEKA        |
| Nano Teknoloji                  | NANO        |
| Teknik                          | TEK         |
| Teknoloji                       | TEKNO       |
| Teori/Teorik                    | TEO         |
| Termodinamik                    | TERMO       |
